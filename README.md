# Undersökning systemstöd för informationsmodeller 

DIGG har behov av att genomföra en förstudie för att undersöka möjligheterna för att införa ett (nationellt) systemstöd för informationsmodeller. Syftet med tjänsten/systemstödet är att möjliggöra för ökad interoperabilitet vid datadelning. Det initiala behovet är att denna tjänst ska vara använd för grunddata, men kan, om det anses lämpligt, även användas i ett bredare förvaltningsgemensamt kontext. 

Målsättningen med projektet är att ta fram underlag för hur ett nationellt systemstöd för informationsmodeller skulle kunna se ut.

## Leverabler
Förstudien ska leda fram till följande leverabler:

### [A. Översikt](leverabler/oversikt.md)
Översikt av vad som menas med informationsmodeller, systemstöd för informationsmodeller och relationer till annan metadata i en digital infrastruktur. Speciellt behöver koppling till ramverket för nationella grunddata samt European Interoperability Framework tydliggöras.

### B. Nulägesanalys
En genomgång av existerande system och hur de kan möta olika behov. Särskilt fokus kommer läggas på system som är i drift i Sverige, våra nordiska grannländer och Europa i övrigt. En begränsning är att enbart system som är tillgängliga som öppen källkod kommer beaktas.

### C. Behovskartläggning
Sammanställa behov från i huvudsak grunddatadomänerna men också andra aktörer. Man bör beakta både omedelbara praktiska behov och mer långsiktiga strategiska som hur man främjar interoperabilitet ur ett europeiskt / internationellt perspektiv. Behovskartläggningen ska också innefatta aspekter kring hur en lösning ska kunna integreras med övriga delar av Sveriges digitala infrastruktur, t.ex. Sveriges dataportal och befintliga lösningar som används på myndigheter idag.

### D. Kravställning och testfall
Kravställning med tydliga testfall tas fram i samverkan med referensgruppen utifrån en prioritering av den behovskartläggning som gjorts.

## Referensgrupp
Referensgruppen innefattar som ett minmimum representanter från grunddatadomänerna och DIGG.

Organisation | Grunddatadomän
--- | ---
Bolagsverket | Företag
Skatteverket | Person
Lantmäteriet | Fastighets- och geografisk information
Trafikverket | Transportsystem
eHälsomyndigheten | Hälsa, vård och omsorg
Naturvardsverket |
DIGG |

## Workshops
Under förstudien planerar referensgruppen ha tre gemensamma workshops:

* Introduktion till frågeställningarna kring systemstöd för informationsmodeller.
* Genomgång av nulägesanalysen (leverans C) och vilka ytterligare delar som ska med i behovkartläggningen (leverans B).
* Prioritering av kravställningar och testfall (levans D) utifrån vad som framkommit i behovskartläggningen (leverans C).

## Arbetsätt / process

Den inledande delen av förstudien innefattar framtagande av en översikt (leverabel A), som definierar och avgränsar vad som menas med informationsmodeller. Översikten ska innefatta definitioner, exempel och avgränsningar så att det förtydligas vad man kan förvänta sig av ett systemstöd.

Som en del av förstudien etableras en referensgrupp (se ovan) som involveras genom:

* deltagande i gemensamma workshops.
* individuella avstämningar inför behovskartläggningen (leverabel B).
* bidrag till framväxten av förstudien via en öppen process på DIGGs GitHub organisation.

Notera att översikten tas fram initialt för att ge en startpunkt och förenkla arbetet tillsammans i referensgruppen. Översikten kommer ses som ett levande dokument under hela förstudien.

### Dialoger med olika aktörer

[Sammanställning av frågor](dialoger/fragor.md) som kommer vara utgångspunken för dialogen med respektive aktör.

Anteckningar från respektive dialog:

* [Grunddatadomän Person](dialoger/skatteverket.md)
* [Grunddatadomän Transportsystem](dialoger/trafikverket.md)
* [Naturvårdsverket](dialoger/naturvardsverket.md)
* [Grunddatadomän företag](dialoger/bolagsverket.md)
* [Grunddatadomän Fastighets- och geografisk information](dialoger/lantmateriet.md)
* [Grunddatadomän hälsa, vård och omsorg](dialoger/ehalsomyndigheten.md)
